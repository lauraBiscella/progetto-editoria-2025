Lo sapevi che le tue attività digitali inquinano?
Ebbene sì. Nonostante i grandi vantaggi in vari settori la tecnologia, se non gestita con attenzione, può essere un problema ambientale non indifferente.
Nel 2022 in Europa, per esempio, le emissioni date dalle tecnologie digitali sono arrivate ad essere paragonabili a quelle del settore dell’aviazione.
I data center producono circa il 3,7% delle emissioni globali di CO₂ per mantenere sempre accessibili i nostri dati. E sono destinati a produrre circa 2,5 miliardi di tonnellate di CO₂ entro il 2030. 
Inoltre, per raffreddare i server, i data center utilizzano circa un milione di litri di acqua. Più o meno equivalente all’utilizzo d’acqua di 100.000 case. 
Ma non ci sono solo loro, moltissime altre tecnologie hanno un impatto ambientale.
La buona notizia? Anche tu puoi fare la tua parte! Ecco come:
Ogni email conservata, letta o non, richiede spazio nei server. 1.000 email non lette equivalgono a 20 kg di CO₂ .
Insomma, fare decluttering fa bene anche all’ambiente: eliminare le vecchie email e disiscriviti da quelle newsletter fastidiose potrebbero essere grande aiuto per l’ambiente. Inoltre, la dimensione dei file che invii è anch’essa importante. Se devi mandare un file molto pesante prova a caricarlo su un cloud e inviarne per email solo il link.
Anche la musica che ascolti ha un costo ambientale. Se ti rendi conto che ascolti spesso le stesse canzoni scarica il brano invece di ascoltarlo sulle piattaforme di streaming. E se quello che ti interessa è solo l’ascolto, non usare un video di YouTube. Riprodurre un video di un’ora su un Laptop, in Italia, equivale a circa 14g di 〖CO〗_2. 
Hai presente il tuo vecchio telefono, quello che hai cambiato perché volevi poter fare foto più belle? E’ ancora nel cassetto vero? Beh quello è un RAEE, cioè Rifiuti di apparecchiature Elettriche ed Elettroniche, che al loro interno contengono materiali e sostanze che se non smaltiti correttamente possono essere nocivi per l’ambiente. Inoltre sono ricchi di materiali come acciaio, oro, ferro e palladio che sono importanti per l’elettronica.
Le soluzioni sono molteplici, in Italia i negozi di elettronica più grandi di 400 m^2 sono obbligati a ritirare i piccoli RAEE (sotto i 25 cm). Oppure potete andare voi stessi a smaltire i vostri RAEE nelle isole ecologiche.
In realtà, se tutti noi tenessimo il nostro telefono un anno in più, potremmo risparmiare fino a 2.1 Mt di 〖CO〗_2 all’anno entro il 2030, che sarebbe più o meno come rimuovere un milione di auto dalle nostre strade.
Insomma, se tutti insieme facessimo un uso più consapevole della tecnologia potremmo sicuramente aiutare il pianeta. Ricorda: Ogni gesto conta per un futuro più sostenibile.
Condividi questi consigli e raccontaci nei commenti cosa fai tu per ridurre il tuo impatto ambientale digitale. 
Ah e, un’ultima cosa: vuoi sapere quanta CO2 ha prodotto questo video? Quasi 2 grammi!